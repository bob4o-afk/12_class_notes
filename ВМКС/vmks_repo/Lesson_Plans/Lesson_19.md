# --- Тема 19 ---

Дата на провеждане 4.3.2022

Теми: Поляризация на светлина, Принцип на работа на Течно-Кристални Екрани (LCD)

## План на часа
- Преговор - поляризацията на светлина (поляризатори)
- Принцип на действие на LCD
- Задача [LCD_scroll](https://gitlab.com/tues-embedded/vmks/-/tree/master/Examples/LCD_scroll)
	* Свързване на схемата от задачата 
	* Качване на програмата
	* Обяснение как работи програмата
- За какво служат изводите на дисплея
	* Обяснение
	* Какво е контраст (демонстрация с потенциометъра)

Само с 12Б клас:
- Как е опроводена LCD матрицата (долу пише подробности)

Домашно: да се разгледа документацията на чипа на Хитачи [HD44780](https://gitlab.com/tues-embedded/vmks/-/blob/master/Datasheets/HD44780.pdf)
* ИЗТЕГЛЕТЕ файла понеже GitLab забива при отваряне на по-големи PDF-и


-----

### Допълнително:

Пример за опроводяването в една стандартна Full-HD RGB 8-bit/color матрица:
`1920*1080(pixels) = 2073600px ~ 2M` пиксела

`1920*1080(pixels) x 3(rgb) x 8(bit/color) x 2(two electrodes per pixel) = 99532800 ~ 100M` извода

Единия електрод може да е общ за всички пиксели или да се свържат в матрица `1920*1080`, като едната от страните ще е с тройно повече изводи за R/G/B каналите.
На практика се използват преместващи регистри(преподавани в предния урок), като всеки ред на екрана е един преместващ регистър и може началото(входа) на всеки следващ ред да се свърже към края(изхода) на предния ред в един общ преместващ регистър.
По такъв начин се управляват реалните монитори, но има различни оптимизации за по-висока честота на опресняване, като например отделни преместващи регистри за всеки цветови канал.

Такъв тип стандартни интерфейси са например [MIPI DSI](https://en.wikipedia.org/wiki/Display_Serial_Interface), [TMDS](https://en.wikipedia.org/wiki/Transition-minimized_differential_signaling) и [LVDS](https://en.wikipedia.org/wiki/Low-voltage_differential_signaling) използвани за екрани на лаптопи, телефони, таблети и интерфейси като DVI, HDMI и DisplayPort.
При тях информацията се подава като поток от данни (bitstream) на входа на този общ преместващ регистър с два сигнала - тактов сигнал (clock) и данни (data), при запълване на даден ред се подава сигнал за преминаване на следващ ред (хоризонтална синхронизация), а при запълване на всички редове се подава сигнал за връщане в началото на екрана (верикална синхронизация).
За постигане на по-бързо предаване на данните, може каналите за цветовете да са отделни и така паралелно да се запълват регистрите им, както е при DVI/HDMI(по-старите версии) където има R,G,B канали и тактов сигнал (канал 0).
Други интерфейси като DisplayPort и по-новите версии на HDMI използват пакети с информация в които е записана информацията за пикселите, което позволява предаването и на други типове данни, а също и картина за няколко монитора през един порт за верижно свързване на монитори към един изход на видеокартата. Също така може да се обединяват няколко такива порта с пакетно базиран пренос в един логически канал за по-голяма скорост на опресняване при монитори/телевизори с много високи резолюции.